---
title: Молитва Святителю Николаю Чудотворцу
author: svyatoynikolay
type: post
date: 2012-07-16T10:14:18+00:00
url: /molitvy/molitva-svyatitelyu-nikolayu-chudotvortsu.html
robotsmeta:
  - index,follow
categories:
  - Молитвы Святому Николаю

---
О, всеблагий отче Николае, пастырю и учителю всех верою притекающих к твоему заступлению, и теплою молитвою тебя призывающих,

скоро потщися, и избави Христово стадо от волков губящих е, сиречь от нашествия латинян лукавых, востающих на ны. <!--more-->Огради и сохрани страну нашу, и всяку страну в Православии сущую, святыми твоими молитвами от мирскаго мятежа, меча, нашествия иноплеменников, от междуусобныя и кровопролитныя брани.

И якоже помиловал еси триех мужей в темнице седящих, и избавил еси их царева гнева и посечения мечнаго, тако помилуй и избави Великия, Малыя и Белыя Руси народ православный от пагубныя ереси латинския.

Яко да твоим ходатайством и помощию, Своим же милосердием и благодатию, Христос Бог,

  * да воззрит милостивным оком Своим на люди в невежествии сущия, иже десницы ни шуйцы своея не познаша, паче же юныя, киим обольщения латинския глаголются во еже отвратити от веры православныя,
  * да просветит разум людей Своих, да не соблазнятся же и не отпадут от веры отеческия,
  * совесть, суетными мудрованьми и невежествиими усыпленную, да пробудит,
  * волю обратит ко хранению святыя веры Православныя,
  * да помянет убо веру и смирение отцев наших, живот свой за веру Православную положивших, приемлющи моления теплыя святых угодников Своих, в земли нашей просиявших, соблюдающих нас от прелести и ереси латинския,
  * да сохранивши нас во святем Православии сподобит нас на страшнем Судищи Своем деснаго стояния со всеми святыми.

Аминь.